Bibliografia
Per essere più aderenti alle linee guida dell'ICCD, il record bibliografico è stato diviso in due sezioni:
1. Bibliografia, che corrisponde alla scheda di Authority File BIB (V.3)
La tabella scheda il volume "principale", che può essere una monografia o una generica raccolta di articoli, in tutti i suoi dati (titolo, autore, curatore, editore, luogo di pubblicazione, anno, isbn, ecc.)

2. Contributi
La scheda non è presente in ICCD ma risulta indispensabile ai fini di una migliore gestione dell'archivio bibliografico.
La tabella "contributi" tiene traccia del singolo articolo (o contributo) presente, ad esempio, negli atti di un convegno, di un catalogo o di tutte quelle "monografie" appartenenti a serie letterarie.
Oltre ai dati principali (titolo e autore), la scheda comprende anche le pagine dell'articolo all'interno del volume (authority file).

Archivio bibliografico
L'archivio è stato modificato in modo da rendere visibili, e ricercabili, oltre agli authority anche i contributi
L'ultima colonna della tabella è un link per accedere alla pagina specifica del record, dalla quale sarà possibile effettuare tutte le operazioni previste per la gestione del record.
E' stato aggiunto un menù verticale dal quale è possibile creare un nuovo authority o un nuovo contributo

Creazione nuovo authority
Il form di compilazione è stato leggermente modificato, è stato eliminato il campo "titolo raccolta", non più necessario in seguito all'aggiunta della tabella contributi.
Al salvataggio, se non ci sono errori segnalati da un messaggio specifico, comparirà una finestra in cui si potrà scegliere se creare un nuovo record, accedere alla pagina del record appena creato o tornare all'archivio bibliografico.

Scheda authority
La scheda specifica del singolo authority file è suddivisa in 4 sezioni principali:
1. Dati principali: la sezione riporta i dati del record
2. Contributi correlati: la sezione riporta la lista dei contributi schedati per lo specifico authority file. Ogni elemento della lista è un link alla scheda specifica del contributo.
3. Schede correlate: la sezione riporta la lista delle schede alle quali è stato associato il volume, sia direttamente che attraverso un contributo presente nel volume. Anche in questo caso ogni elemento è un link per accedere direttamente alla pagina della scheda.
4. menù contestuale dal quale è possibile aggiungere un contributo al volume, modificare i dati del volume, eliminare la scheda bibliografica (eliminando la scheda verranno eliminati anche tutti i contributi ad essa associati)

Creazione nuovo contributo
Per creare un nuovo contributo e associarlo ad un authority file si può procedere in 2 modi:
1. cliccando sul pulsante "aggiungi contributo" presente nella pagina dell'archivio bibliografico
2. cliccando sul pulsante "aggiungi contributo" presente nella pagina dello specifico authority file
In entrambi i casi si accede al form di compilazione.
Nel primo caso sarà necessario scegliere da una lista valori l'authority al quale associare il contributo, mentre nel secondo caso il sistema riconosce automaticamente il volume principale al quale associare il nuovo contributo.
Oltre ai campi principali (titolo, autore) verrà chiesto di inserire (non obbligatoriamente) le pagine del volume nel quale è presente il contributo che si sta schedando.
Al salvataggio, se non ci sono errori segnalati da un messaggio specifico, comparirà una finestra in cui si potrà scegliere se creare un nuovo contributo, accedere alla pagina del record appena creato o tornare all'archivio bibliografico.

Scheda contributo
Per assicurare omogeneità grafica, la scheda contributo è simile a quella dell'authority file, sono state mantenute le stesse 4 sezioni:
1. dati principali
2. al posto della lista dei contributi, la sezione riporta il titolo dell'authority di appartenenza
3. schede correlate
4. menù contestuale dal quale è possibile modificare i dati del volume o eliminare la scheda contributo

Associazione di un record bibliografico ad una scheda
La separazione tra authority file e contributi ha reso necessario una risistemazione della modalità di associazione tra un record bibliografico ed una scheda.
Il form è raggiungibile, come prima, attraverso il pulsante aggiungi -> bibliografia, presente nel menù contestuale della scheda reperto.
Nel nuovo form l'utente deve obbligatoriamente scegliere un authority file selezionandolo dall'apposita lista valori. Se il volume ha dei contributi associati, questi compariranno in una seconda lista, a questo punto l'utente può scegliere o meno (campo on obbligatorio) uno dei contributi presenti in lista.
